Voor het afronden van een module in een persoonlijk traject of van een project kun je een badge verdienen. Een badge krijg je als:

* je hebt laten zien dat je een bepaald onderwerp beheerst, op een bepaald niveau;
* je hebt laten zien dat je een bepaald soort taak of opdracht kunt vervullen;
* je een bepaalde houding of een bepaald gedrag getoond hebt.

Je kunt een badge vergelijken met een veterstrikdiploma, een zwemdiploma, of een rijbewijs. Een badge is anders dan een (deel van een) examen op school:

* je krijgt er _geen cijfer_ voor; je haalt een badge als je het _goed_ doet, of je haalt de badge niet. _goed_ betekent in dit geval dat je aan de eisen voldoet op het niveau van een 8 of hoger.
* als je een badge niet haalt - bijvoorbeeld omdat je uitwerking van een opdracht niet als "goed" wordt beoordeeld, dan krijg je de mogelijkheid om dit resultaat te verbeteren tot een "goed" resultaat. 
* je bepaalt zelf (grotendeels) wanneer je een badge-opdracht wilt afronden. In principe rond je een opdracht af als je denkt dat je het materiaal beheerst.
* het maakt niet uit waar je de kennis of de vaardigheid geleerd hebt. 
 
Wanneer rond je een badge-opdracht af? Je kunt dit zo snel en zo vroeg doen als je wilt. Je hoeft niet te wachten tot een toetsperiode. 
> Probeer badge-opdrachten vroeg af te ronden: je profiteert dan veel langer van de kennis en de vaardigheden die je geleerd hebt. In het bijzonder heb je daar plezier van bij de projecten.

In Informatica-termen kun je een badge een interface noemen tussen een opleidingstraject en het vervolg:

* de badge geeft een beschrijving van het interface: van het onderwerp en van het niveau waarvoor de badge staat;
* de badge geeft een xxx
* de badge geeft niet aan _waar_ of _hoe_ je dit onderwerp geleerd hebt.
     * het maakt niet uit of je Javascript thuis geleerd hebt, op school, of door een bijbaantje.

Een badge kunnen we gebruiken om het ingangsniveau voor een project te beschrijven, of voor een bepaalde module in een persoonlijk traject. 

We proberen de modules voor de persoonlijke trajecten aan te bieden in eenheden van 10 studielasturen.

> Het werken met badges is voor ons ook nieuw. Dit betekent bijvoorbeeld dat we in het begin zullen werken met badges die sterk gekoppeld zijn aan bepaalde opdrachten die je moet uitvoeren in het kader van ICT in de Wolken. Later proberen we ook op andere manieren vast te stellen of je een bepaald niveau bereikt hebt - ongeacht waar je dit geleerd hebt.

