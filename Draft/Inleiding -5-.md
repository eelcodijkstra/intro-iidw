ICT in de Wolken is voor leerlingen die _meer willen met ICT en Informatica_. Je hebt hier allerlei mogelijkheden om je kennis en vaardigheden te vergroten.

In ICT in de Wolken kun je niet alleen gebruik maken van de kennis en expertise van je eigen docent, maar ook van de kennis en expertise bij de deelnemende bedrijven en vervolgopleidingen.

## De manier van werken: projecten en persoonlijke trajecten

In een project:

* werk je samen met anderen. Door samen te werken kun je in kortere tijd grotere en complexere resultaten bereiken dan wanneer je alleen werkt. Dit betekent dat de mensen in het team wel goed moeten kunnen samenwerken. Samenwerken moet je ook leren.
* werk je vaak voor een _externe opdrachtgever_. 
* werk je aan een _complex probleem_, met verschillende aspecten.
* moet je een oplossing _ontwerpen_ voor een complex probleem.

In je persoonlijke traject werk je aan de onderwerpen waarin je beter wilt worden, en aan onderwerpen die nodig zijn om goed in een dergelijk project te kunnen werken.

## Informatica als examenvak

Als je ICT in de Wolken volgt als alternatieve invulling voor het examenvak Informatica, dan moet je persoonlijke traject ook voldoen aan de eisen van dit vak. Dit betekent dat bepaalde onderdelen verplicht zijn.