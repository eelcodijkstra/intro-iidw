Het werken voor een opdrachtgever verschilt nogal van wat je gewend bent op school:

* een opdrachtgever heeft vaak geen precies omschreven probleem; als er al een beschrijving van het probleem is, is deze vaak niet juist.
* je werkt vaak aan een unieke opdracht: het is niet een opdracht die al door veel anderen al eerder opgelost is.
* een opdrachtgever verwacht kwaliteit: een *goed resultaat*, niet een "zesje" of zelfs een goede zeven. (Als jij iets koopt, verwacht je toch ook dat dat goed is: je verwacht vakmanschap.)

Wat de kwaliteit betreft, spreekt het vanzelf dat je in opleiding bent. Maar je kunt beter minder doen, en dat echt goed, dan een opdracht aannemen die volstrekt buiten je huidige kennis en vaardigheden ligt.

> In je persoonlijke traject werk je voor jezelf: in dat geval probeer je je grenzen veel sterker te verleggen.