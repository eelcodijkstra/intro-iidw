Bij ICT in de Wolken speelt het *maken* een belangrijke rol, bijvoorbeeld van een website, van een toepassing, van een game, enzovoorts. Informatica is gericht op het maken van ICT-producten, en op het gebruik daarvan. Dit is anders dan bijvoorbeeld bij Natuurkunde of Biologie, waar het voornamelijk gaat om het begrijpen van zaken uit de natuur.

Maken en ontwerpen kent verschillende vormen:

* je kunt voor jezelf iets maken - omdat je ervan wilt leren, omdat je het leuk vindt, of omdat je het wilt gebruiken;
     * als het niet altijd perfect werkt, kun je daar zelf een oplossing voor verzinnen. De eisen die aan de oplossing gesteld worden zijn dan ook niet zo hoog.
* je kunt iets maken wat ook door anderen gebruikt kan worden. In dit geval bepaal je zelf wat de toepassing doet (de functionaliteit). Maar anderen moeten er goed mee overweg kunnen.
    * als het niet altijd perfect werkt, heb je een probleem: dit geeft irritaties bij de gebruikers, die in veel gevallen de problemen niet zelf kunnen verhelpen. Jij hebt ook maar een beperkte tijd om gebruikers bij hun problemen te ondersteunen. Dit betekent dat de eisen aan het resultaat een stuk hoger zijn dan wanneer je iets voor jezelf maakt.
* je kunt iets maken in opdracht van iemand 

Net als bij het onderzoeken kun je het maken op een systematische manier doen. Dit doen we aan de hand van het *ontwerpproces*. 
