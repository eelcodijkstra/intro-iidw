Mediawiki houdt voor elke pagina de *geschiedenis* bij: alle veranderingen die in de loop van de tijd op deze pagina gedaan zijn. Aan de hand van deze geschiedenis kun je:

* nagaan wie welk deel van een pagina gemaakt of veranderd heeft;
* nagaan wat de verschillen zijn tussen de versies van deze pagina;
* een oude versie van een pagina herstellen.
     * dit laatste is vooral van belang als er iets misgegaan is, of als er *vandalisme* op de pagina gepleegd is. In het geval van een publieke wiki kan er bijvoorbeeld sprake zijn van spam.

Binnen Mediawiki kan iedereen in principe alle pagina's bewerken. Door middel van de geschiedenis kun je altijd nagaan wie wat veranderd heeft. Dat maakt het risico op ongewenste veranderingen een stuk kleiner. Het maakt daarbij niet uit of het moedwillige veranderingen zijn, of dat het per ongeluk gebeurd is.

Opdrachten:

* bekijk de geschiedenis van de pagina XXX;
* bekijk het verschil tussen de huidige versie en de voorafgaande versie;
* breng een verandering aan in de pagina;
* bekijk het verschil met de vorige versie;
* breng nog een verandering aan;
* herstel de oorspronkelijke versie.

(NB: in principe kunnen meerdere leerlingen hier tegelijkertijd mee aan de slag. Dit betekent dat er edit-conflicten kunnen optreden. Het is daarom handiger om in dit stadium een persoonlijke pagina, van een vriendje te veranderen. Je kunt bijvoorbeeld werken in tweetallen. In een latere opdracht kunnen we dan de edit-conflicten uitleggen, en uitleggen hoe je daarmee om kunt gaan.)




