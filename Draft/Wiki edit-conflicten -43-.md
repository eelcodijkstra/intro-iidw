Als je met meerdere gebruikers tegelijkertijd dezelfde wiki-pagina bewerkt, kun je een zogenaamd *edit-conflict* krijgen. In dit opzicht werkt Mediawiki echt anders dan Google Apps of Etherpad: in deze laatste gevallen wordt elk teken dat je intoetst direct verwerkt. In het geval van Mediawiki verander je een pagina in een lokale editor (in je browser); bij het bewaren van deze pagina in de wiki ("Save" opdracht) worden de gegevens opgestuurd naar de wiki.

Meestal gaat dit goed - maar het kan voorkomen dat je met twee of meer mensen tegelijk bezig bent om dezelfde pagina te bewerken. Als je dan je lokale veranderingen probeert te bewaren, kun je een melding krijgen van een edit-conflict. 

Experiment: veroorzaak een edit-conflict

In dit experiment proberen je met een andere leerling samen een edit-conflict te veroorzaken:

* leerling A opent pagina XXX om deze te veranderen (edit);
* daarna opent leerling B dezelfde pagina om deze te veranderen (edit);
* leerling A brengt lokaal een aantal veranderingen aan, en bewaart deze (save);
* leerling B brengt lokaal een aantal veranderingen aan, en bewaart deze (save);

De save-opdracht van leerling B resulteert nu in een edit-conflict.

Hoe voorkom je een edit-conflict?

Je kunt de kans op een edit-conflict verkleinen door niet een hele pagina tegelijk te bewerken, maar alleen een klein gedeelte daarvan (een sectie of kleiner). Het is een goede gewoonte om bij het bewerken van een wiki-pagina uit te gaan van de kleinst omvattende eenheid die je kunt bewerken.

Daarnaast is het verstandig om een edit-sessie niet te lang te laten duren: bewaar de tekst bijvoorbeeld elke 5-10 minuten. Daarmee voorkom je niet alleen dat je wijzigingen verloren gaan doordat er ergens een computer crasht, of een netwerkverbinding niet werkt. Je maakt ook de kans op edit-conflicten kleiner als je werkt met korte sessies, en de veranderingen direct opslaat.

Hoe ga je om met een edit-conflict?

Mediawiki geeft je de kans om je eigen veranderingen te combineren met de nieuwe inhoud van de pagina.
