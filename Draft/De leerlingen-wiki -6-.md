In de leerlingen-wiki heb je een eigen "werkplek". Je zet hier je uitwerkingen neer.

Andere leerlingen kunnen je hier ook vinden. Op je persoonlijke pagina vertel je iets over jezelf: dat is handig voor de leerlingen en docenten die niet bij jou in de klas of op school zitten. Je kunt zo ook je "klasgenoten" van ICT in de Wolken leren kennen.

Je kunt de uitwerkingen van andere leerlingen hier ook vinden. Dat is ook de bedoeling: van elkaar kun je veel leren. ***Afkijken moet.***

Je kunt veel opdrachten uitvoeren door de uitwerking van iemand anders over te nemen. Dan ben je lekker snel klaar - maar je hebt niets geleerd. We gaan er vanuit dat je je eigen werk inlevert: je doet immers mee omdat je meer wilt weten van ICT en Informatica.

Deze wiki maakt gebruik van de Mediawiki-software. Dit is dezelfde software die door Wikipedia gebruikt wordt. Dit betekent onder andere dat je een handleiding voor het gebruik ook via Wikipedia kunt vinden.

