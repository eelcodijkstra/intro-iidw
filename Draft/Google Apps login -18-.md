Log in op Google Apps, met behulp van de account-gegevens die je gekregen hebt. Je vind daar je e-mail, en je Google Drive voor het bewaren en delen van documenten.

* mail - een speciale Gmail-account voor ICT in de Wolken. Lees deze mail regelmatig - belangrijke mededelingen versturen we via deze e-mail. Je kunt deze e-mail ook gebruiken om vragen te stellen.
* Google Drive - voor het opslaan, delen en bewerken van bestanden. Omdat deze bestanden (ook) op een centrale server bewaard worden, "in the cloud", kun je deze documenten gebruiken via verschillende computers: op school of thuis; via een desktop-systeem, laptop, tablet, of smartphone. Je kunt hierdoor deze documenten ook eenvoudig *delen* met je mede-leerlingen en met je begeleiders.
     * Je kunt op Google Drive allerlei soorten documenten opslaan, via upload; deze kun je ook weer naar je eigen computer kopiÃ«ren (download). Sommige documenten, zoals PDF-bestanden, kun je rechtstreekt bekijken via Google Drive.
* Google Apps - toepassingen van Google waarmee je de volgende soorten documenten kunt aanmaken en bewerken:
     * Tekstverwerking
     * Spreadsheets (Rekenvellen)
     * Presentaties
     * Tekenen
     * Formulieren

Google Drive en Google Apps bieden veel manieren om samen te werken. je kunt ook andere toepassingen koppelen aan Google Drive, via de Apps Marketplace. Later gaan we dieper in op deze mogelijkheden.

*Spelregel*: binnen ICT in de Wolken deel je je documenten via Google Drive van ICT in de Wolken - dus niet via een persoonlijke Gmail-account, of via een andere dienst (DropBox, Microsoft Skydrive, etc.).
